Title: Smak nalewki na trzy sposoby
Date: 2022-03-24 23:00:00
Category: nalewki
Tags: nalewki, eksperymenty
Summary: ocena smaku • wyniki • wnioski
Status: draft

Jakiś czas temu (w lipcu 2021) rozpocząłem eksperyment dotyczący różnych metod produkcji nalewek wiśniowych. Testowałem tam następujące kolejności dodawania (takich samych) składników:

A — najpierw spirytus, później cukier do odcedzonych owoców
B — najpierw cukier, później dolany spirytus
C — spirytus i cukier jednocześnie

Skład jest identyczny, więc, w teorii, wydajność oraz smak i zapach też nie powinny się różnić. Okazało się jednak, że jest zupełnie inaczej. Wydajność różniła się dość dramatycznie, ale w domowych nalewkach kluczowa jest nie ilość, a jakość. Dlatego też dopiero druga część eksperymentu — próbowanie produktu — miała szansę potwierdzić tezę, że któraś z tych metod jest lepsza.

Po około roku od rozpoczęcia eksperymentu mogę uznać go za zakończony.

Przy okazji wspomnę o dość zabawnej sytuacji, która wiąże się z podsumowaniem wyników i przygotowaniem tego wpisu. Gdy już udało mi się rozpocząć tworzenie i przepisać zawartość wszystkich notatek, to wyrzuciłem je do śmieci, a na wpół gotowego tekstu nie wgrałem w żadne zewnętrzne miejsce, po czym trochę o tym zapomniałem. Kilka dni później zepsuł mi się dysk w laptopie, a pierwszą rzeczą, o której sobie w tamtej chwili przypomniałem, były moje notatki.

Pobiegłem do śmietnika i uff! Na szczęście nie zdążyłem jeszcze wynieść śmieci, więc zapiski zostały uratowane.

Wykonałem w tym czasie kilka testów. W każdym z nich udział brało po kilka osób, byłem wśród nich także ja. Wszystkie te testy były ślepe.

# Wyniki

Wykonałem kilka testów. Oceny opisowe pochodzą od różnych osób. W celu uwiarygodnienia testu na ogół dawałem osobom badanym nalewkę referencyjną, a próbki podawałem w różnej kolejności.

A - mniej owocowa, taka sobie, zapach jest, ale nie wiśniowy 4/10
B - wyczuwalne nuty spirytusu, ale również owocowe, zapach zaskakujący, jakby fermentacji 5/10
C - przyjemna, najłagodniejsza, mało wyczuwalne owoce, zapach słaby, jest ok 6/10


A - trochę delikatniejsza niż C, mało owocowa
B - kolor wyrazisty i mniej ostry zapach, orzech? mało wiśniowe i słabsze, trochę za wytrawne
C - mocniejsze niż B, bardziej płynne, pachnie jak kit pszczeli

A - gęsta, ciekawa, wykwintna
C - mocniejsze niż B jesli chodzi o odczuwalność alkoholu

A - delikatny zapach, najgęstsza, delikatny smak, trudno poznać owoc
B - kolor + smak + kwasosoć+ zapach +, gorzka (ale dobra)
C - korzenny zapach (lub ziołowy), mocne, rzadka, wykrzywia

B - najlepsza, pycha, słodkość + gęstość ok
A - drugie miejsce
C - raczej pas

# Wnioski

Opinie są różne, myślę jednak, że można wysnuć wniosek, że nie ma nalewki jednoznacznie najlepszej. Tak naprawdę oceny podawane podczas degustacji były mniej zdecydowane - różnice były na ogół oceniane jako niewielkie. Sprzeczne oceny co do mocy czy słodyczy mogą być spowodowane różnymi gustami. Uznaję zatem, że, przy uwzględnieniu zdecydowanie większej wydajności metody C, będzie to moja standardowa metoda w przyszłości. Nie jest to oczywiście wniosek uniwersalny - być może w przypadku innych owoców niż wiśnie sytuacja wygląda inaczej.

Dla pewności stworzyłem w międzyczasie kolejną nalewkę na kilka sposobów. Tym razem padło na owoce pigwowca, które wykonałem wyłącznie w wersji A i C. Z braku powtarzalności metody B (dzikie drożdże) odstąpiłem od tego eksperymentu.

