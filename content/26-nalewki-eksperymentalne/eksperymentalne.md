Title: Egzotyczne nalewki eksperymentalne
Date: 2023-06-01 22:00:00
Category: nalewki
Tags: nalewki, eksperymenty
Summary: z czego robić nalewki? • pozyskiwanie owoców • efekt końcowy
Status: draft


# Co by tu jeszcze zrobić?

Pod koniec zeszłego roku zacząłem mieć poczucie, że może nie zrobiłem jeszcze nalewek z wszystkiego, ale owoców, z których je robiłem jest znacznie więcej niż takich, które znam, a których do tego nie użyłem. Zdaję sobie oczywiście sprawę, że owoce występujące w Polsce to tylko niewielki procent z tych występujących na świecie, ale wychodziłem z założenia, że polska nalewka powinna być robiona na lokalnych produktach. Nalewki takie jak cytrynówka uważałem za wyjątki. A do kupowania innych owoców, dających nalewki o niepewnym smaku, nie paliłem się, bo gdyby dany owoc chciał mieć predyspozycje do robienia dobrej nalewki, to pewnie rósłby w Polsce.

Wsparcie nadeszło jednak z nieoczekiwanej strony.

# Niespodziewane źródło owoców

Pod koniec zeszłego roku w mojej pracy doszło do pewnych zmian, bo, wraz z pojawieniem się większych ilości owoców, ubyło w biurze ludzi, których najwyraźniej znudziło to, że już nikt nie zachęca do pracy zdalnej. Sprawiło to, że współczynnik $O_o$ (Owoców na osobę) utrzymywał się na bardzo wysokim poziomie, któremu nie mogły podołać osoby często odwiedzające biuro, w tym ja. Dlatego też, z powodu niechęci do marnowania żywności, postanowiłem jakoś je wykorzystać. W ten sposób w każdy piątek wchodziłem w posiadanie sporej ilości egzotycznych owoców. Z nieznanych mi powodów nawet w sezonie na polskie owoce w firmowej kuchni przeważały banany, ananasy i grejpfruty, ale nie narzekałem, bo typowo polskie produkty zbierałem lub kupowałem niezależnie.

Pewne wyzwanie stanowił fakt, że tworzenie nalewek musiałem rozpocząć nie znając ostatecznej ilości owoców, a także tempa ich przyrastania. Zupełnie niespodziewanie okazało się, że maceracja ciągła jest trochę bardziej skomplikowana niż okresowa, ale przerabiałem to już przy ratafii, którą zajmowałem się przez dwa poprzednie sezony.

Ostatecznie jedyną trudnością okazała się za mała ilość spirytusu w słoju, który musiałem uzupełnić na sam koniec. Oznaczało to też dodatkowych kilka miesięcy na ponowne ułożenie się nalewki. Czy mniejsze niż normalnie stężenie etanolu miało negatywne konsekwencje - tego nie wiem, bo innych podejść do tych owoców nie robiłem. W każdym razie efekt jest w porządku.

Przedstawię może pokrótce wykonane przeze mnie nalewki.

# Banany

Robiłem już kiedyś nalewkę bananową, ale nie była zbyt udana. Teraz duża ilość 

# Mandarynka

Zapach świąt zaklęty w butelce. Niestety mandarynki wszystkim kojarzyły się podobnie, więc schodziły dość szybko. Zrobiłem przez to tylko pół litra.


