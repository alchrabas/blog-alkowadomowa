Title: Nalewki
Category: nalewki
Tags: nalewki
Summary: Alkowa Domowa Nalewka

Kiedyś, bodaj w roku 2018 był taki dzień. Kupiłem „nalewkę” (a właściwie wódkę smakową) pewnej powszechnie dostępnej firmy i już pierwszy łyk jabłkówki sprawił, że skrzywiłem się z obrzydzeniem z powodu smaku łączącego najgorsze cechy wódki i plastikowego aromatu owoców.

Wychodząc naprzeciw oczekiwaniom swoim i reszty społeczeństwa, postanowiłem rozpocząć produkcję własnych nalewek.

Tak powstała marka **Alkowa Domowa**.

## Cechy Alkowej Domowej 

1. **Najwyższej jakości składniki**  
Tylko polskie owoce, w większości zbierane z czułością przez producenta. Składniki niedostępne kupowane od lokalnych dostawców

2. **Ekskluzywna i limitowana**  
Fakt, że każda butelka stanowi dzieło rąk jednej osoby sprawia, że w partii powstaje nie więcej niż kilkanaście unikalnych butelek

3. **Nie można kupić, można tylko zasłużyć**  
Choć jest to produkt legalny, to produkowany hobbystycznie, więc, by uniknąć problemów, nie ma możliwości zakupu. Na jego spróbowanie trzeba zasłużyć

4. **Estetyczne, minimalistyczne wzornictwo**  
Zgodnie z zasadą, że wyrób powinien przede wszystkim smakować, ale powinien oddziaływać na wszystkie zmysły

5. **Tylko legalny spirytus z pewnego źródła**  
Obecnie używany jest wyłącznie legalny spirytus ze sklepu. Jeśli się to zmieni, to tylko na lepsze. Nigdy nie użyję spirytusu w plastikowym kanistrze sprowadzanego z Uzbekistanu

